# Statuti

Statuti del CCC-CH del 26 dicembre 2017

## 1 Designazione, sigla e sede della lega

L’associazione è costituita a norma dell’art. 60 e seguenti del Codice civile Svizzero e porta il nome Caos Computer Club Svizzera. La sigla da usare è CCC-CH.

La sede è a Berna.

## 2 Scopo e compiti dell'associazione

L’associazione promuove la condivisione di esperienza tra hacker in Svizzera.

L’associazione può rappresentare i loro interessi in pubblico e verso le istanze politiche.
Inoltre può promuovere attività didattiche tecniche e scientifiche.

L’associazione è neutrale dal punto di vista politico e confessionale.

## 3 Soci

### 3.1 Ammissione

Sono ammessi a diventare membri tutti i gruppi in Svizzera che sostengono lo scopo e i compiti dell’associazione.

L'assemblea del caos decide sull'ammissione di nuovi soci.

L’adesione ha effetto immediato, anche quando i contributi sociali sono ancora dovuti.

### 3.2 Cessazione dell'appartenenza

I soci possono cessare l'appartenenza in ogni momento con preavviso di 23 giorni.

Contributi già dovuti non vengono rimborsati.

È presunta la dimissione con l’ammontare di cinque mesi di contributi sociali arretrati.

L'assemblea sociale delibera sull'esclusione di soci che violano in modo oltraggioso lo scopo dell’associazione.
Contributi già dovuti non vengono rimborsati.

## 4 Mezzi

L’associazione si finanzia con i contributi sociali ed eventuali donazioni e legati.

Per i debiti dell’associazione risponde solo il patrimonio dell’associazione stessa.

## 5 Contributi

I contributi sociali riflettono il numero degli hacker rappresentati. Questi sono dovuti in anticipo.

## 6 Organi

Gli organi dell’associazione sono:

- la riunione del caos (l'assemblea sociale)
- il comitato (la direzione)
- l'ufficio di revisione

## 7 La riunione del caos

La chiusura dell'anno contabile cade tra maggio e giugno e la riunione ordinaria del caos si tiene annualmente nel primo trimestre di tale anno contabile.

Qualora si tenga il raduno «Chaos Singularity (CoSin)», essa si svolgerà nel contempo.

Un quinto dei soci o il comitato possono indire una riunione del caos straordinaria. Il comitato è tenuto ad organizzare l'assemblea.

Ogni socio invia due delegati con un voto ciascuno.

L'invito viene presentato ai membri almeno 42 giorni in anticipo. La «chiamata a partecipare» al raduno «Chaos Singularity (CoSin)» equivale ad un invito alla riunione del caos.

La riunione del caos può far equivalere metodi di voto elettronico alla riunione fisica. La votazione elettronica dovrà rimanere aperta ai delegati per almeno 23 giorni.

La riunione del caos decide con la maggioranza semplice dei voti espressi su:

- l’approvazione dei conti e dare discarico al comitato
- l’elezione del comitato
- l'approvazione del budget
- l'ammontare dei contributi sociali
- l'ammissione di nuovi soci
- l'ufficio di revisione
 
La riunione del caos decide con la maggioranza di due terzi dei voti espressi su:

- nuovi statuti dell'associazione
- la dimissione del comitato
- l'esclusione di soci
- lo scioglimento dell’associazione

## 8 Il comitato

Il comitato rappresenta l’associazione all'esterno e gestisce le attività in corso. Esso consiste di almeno cinque persone, che sono pure membri di soci, preferibilmente distinti, dell’associazione. Il comitato si costituisce da solo.

## 9 Ufficio di revisione

L'ufficio di revisione consiste di almeno due persone. I costituenti non fanno parte del comitato. Questi controllano i conti e riferiscono all'assemblea del caos ordinaria.

## 10 Scioglimento dell'associazione

Il comitato esegue la liquidazione. Gli attivi dell’associazione vanno ad un’istituzione con finalità simile.
